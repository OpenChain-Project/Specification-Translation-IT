
# Requisiti

## Conosci le tue responsabilità in materia di FOSS
---------------------------------------------------------------------------------------------------------------------------------

### **Esiste una policy FOSS interna, la quale regola il rispetto delle licenze FOSS nella distribuzione del Software Fornito.** La Policy deve essere comunicata internamente.

#### Prodotti di Verifica

* Esistenza di una policy FOSS scritta
* Esistenza di Una procedura documentata che renda tutto lo Staff del Software informato dell'esistenza di una policy FOSS (per esempio, tramite formazione, un wiki interno, ovvero altri metodi di comunicazione).

#### Razionale

> Assicurare che passi `[necessari?]` siano stati intrapresi per creare, registrare e rendere lo Staff del Software informato dell'esistenza di una policy FOSS. Sebbene qui non sono forniti requisiti su cosa debba essere incluso in tale policy, altre sezioni potrebbero imporre requisiti sulla policy.

### Esiste un aggiornamento FOSS obbligatorio per tutto lo Staff del Software, tale per cui:

- **Il training, come minimo, copra le seguenti aree:**

    - La policy FOSS e dove reperire una copia;
    - Fondamenti del diritto della proprietà industriale attinente al FOSS e alle licenze FOSS;
    - I concetti del licensing FOSS (inclusi i concetti di licenze permissive e copyleft);
    - I modelli di licenza del FOSS;
    - Ruoli e responsabilità dello Staff Software riguardo specificamente alla compliance FOSS e in generale alla policy FOSS; e
    - Processi per identificare, registrare e/o tenere traccia di componenti FOSS contenuti nel Software Fornito.

- Lo Staff Software deve aver completato un aggiornamento FOSS nei 24 mesi (per essere considerato aggiornato). Un test può essere impiegato per consentire allo Staff Software di soddisfare il requisito di aggiornamento.

#### Prodotti di Verifica

* Esiste materiale di aggiornamento FOSS che copra le aree di cui sopra (per esempio, set di slide, corsi online o altro materiale di aggiornamento).
* Un metodo per tenere traccia del completamento dell'aggiornamento per tutto lo Staff Software.
* Almeno l'85% dello Staff Software è aggiornato, come da definizioni nella sezione superiore.

#### Razionale

> Assicurare che lo Staff Software abbia recentemente partecipato a un aggiornamento FOSS e che un insieme fondamentale di argomenti FOSS siano stati affrontati. L'intento è di assicurare che un livello di base fondamentale di argomenti siano stati affrontati, ma un programma di aggiornamento tipico sarebbe verosimilmente più ampio di quanto qui è richiesto.

### Esiste un processo per esaminare le Licenze Identificate per determinare le obbligazioni, le restrizioni e i diritti conferiti da ciascuna licenza.

#### Prodotti di Verifica

* Esistenza di una procedura documentata per la revisione e la documentazione delle obbligazioni, delle restrizioni e dei diritti conferiti da ciascuna Licenza Identificata che regoli il Software Fornito.

#### Razionale

> Assicurare l'esistenza di una procedura documentata per la revisione e la documentazione delle obbligazioni, delle restrizioni e dei diritti conferiti da ciascuna Licenza Identificata per le varie ipotesi d'uso.

## Assegna responsabilità per raggiungere la compliance

### Identifica le Funzioni di coordinamento esterno del FOSS ("Contatti FOSS")

* Nomina i soggetti responsabili per ricevere domande esterne sul FOSS;
* I Contatti FOSS devono intraprendere sforzi commercialmente ragionevoli per rispondere appropriatamente alle richieste circa la compliance FOSS; e
* Identificare pubblicamente un mezzo tramite il quale si possa contattare il Contatto FOSS.

#### Prodotti di Verifica

- Identificazione pubblica della funzione di Contatto FOSS (per esempio, tramite un indirizzo email pubblicizzato, o la Open Compliance Directory della Linux Foundation).
- Esistenza di una procedura interna documentata che assegni le responsabilità per ricevere richieste circa la compliance FOSS.

#### Razionale

> Assicurare che vi sia un modo ragionevole per i terzi di contattare l'organizzazione per domande circa la compliance FOSS e che questa responsabilità sia stata effettivamente assegnata.

### Identifica i ruoli interni di compliance FOSS

* Nomina i soggetti responsabili per gestire la compliance FOSS interna. Il ruolo circa la compliance FOSS interna e il ruolo di Contatto FOSS possono coesistere nella stessa persona.
* L'attività di gestione della compliance FOSS è dotata di sufficienti risorse:
    * Il tempo per svolgere le funzioni del ruolo è stato allocato; e
    * Un budget commercialmente ragionevole è stato assegnato.
* Assegna responsabilità di sviluppare e manutenere le policy e i processi FOSS;
* Competenze legali circa la compliance FOSS sono accessibili ai ruoli di compliance FOSS (potrebbero essere risorse interne o esterne); e
* Esiste un processo per la risoluzione di questioni di compliance FOSS.

#### Prodotti di Verifica

- I nomi delle persone, gruppi o funzioni nei ruoli di compliance FOSS identificati internamente.
- L'identificazione di risorse di competenza legale disponibili alle funzioni di compliance FOSS, che possono essere interne o esterne.
- Esistenza di una procedura identificata per assegnare responsabilità interne per la compliance FOSS.
- Esistenza di una procedura documentata per gestire la revisione di casi di mancata conformità e porvi rimedio.

#### Razionale

> Assicurare che le responsabilità FOSS siano effettivamente assegnate.

<!-- FIXME continuare con il resto  -->
